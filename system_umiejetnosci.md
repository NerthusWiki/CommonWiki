## System umiejętności ##
***
Poziomy umiejętności są podzielone w następujący sposób:
1. Początkujący [1/5]
2. Adept        [2/5]
3. Zaawansowany [3/5]
4. Mistrz       [4/5]
5. Arcymistrz   [5/5]
***
Umiejętności rozwijamy za pomocą punktów umiejętności, które można zdobyć w następujące sposoby i w następujących ilościach:
- 1 punkt miesięcznie - poprzez aktywną grę w klimacie, gdzie za aktywną grę uznajemy:
	- wzięcie udziału w przynajmniej jednej sesji zapowiedzianej
	- wzięcie udziału w przynajmniej jednej sesji niezapowiedzianej
	- wejście w przynajmniej jedną rozbudowaną interakcję (min. 5 komend) z innym graczem, gdzie interakcja powinna opierać się na umiejętności, którą gracz chce rozwinąć.
	By zostać uznanym za gracza aktywnego klimatycznie wystarczy spełnić jeden z podanych wyżej warunków, nie zaś wszystkie trzy. Punkty przyznawane są automatycznie, gracz więc samemu może je dowolnie wykorzystać. Rada zastrzega sobie jednak prawo do zweryfikowania, czy gracz rzeczywiście był aktywny w okresie, w którym punkty sobie przyznawał. Punkt za aktywną grę w klimacie jest przyznawany pierwszego dnia następnego miesiąca.
- 1-4 punktów miesięcznie – poprzez branie udziału w sesjach zapowiedzianych/niezapowiedzianych, w ramach nagrody za szczególnie udane działanie w trakcie sesji lub nagrodę za pomyślne jej ukończenie, a także poprzez wykazywanie aktywności znacznie przekraczającej kryteria zawarte w podpunkcie a). Punkty są przyznawane przez narratora odpowiedzialnego za daną sesję. W przypadku, gdy narratorów jest więcej niż jeden decyzja o przyznaniu punktów musi zostać podjęta zgodnie przez wszystkich narratorów, nie działa tu prawo większości głosów. W ramach ponadprogramowej aktywności punkty przyznaje narrator, któremu dostarczy się dowody wykazujące ww. aktywność.

O wszelkich limitach punktowych powinien pamiętać gracz, samemu także powinien zapisywać aktualnie posiadaną liczbę punktów umiejętności. Rada zastrzega sobie jednak prawo do sprawdzenia, czy gracz nie stara się manipulować punktami umiejętności na swoją korzyść.
***
Rozwój umiejętności do kolejnego poziomu zaawansowania wymaga ilości punktów umiejętności równej poziomowi zaawansowania na jaki chcemy rozwinąć umiejętność oraz umiejętności pokrewnych wymaganych, by daną umiejętność zdobyć. Jedynymi wyjątkami od tej zasady są poziomy mistrza (w przypadku umiejętności magicznych) i arcymistrza, które wymagają także dodatkowej aktywności ze strony gracza. Wygląda to następująco:
1. Początkujący [1/5] – wymagany jest jeden punkt umiejętności.
2. Adept [2/5] – wymagane są dwa punkty umiejętności i wcześniejsze posiadanie rozwijanej umiejętności na poziomie 1/5.
3. Zaawansowany [3/5] – wymagane są trzy punkty umiejętności i wcześniejsze posiadanie rozwijanej umiejętności na poziomie 2/5. 
4. Mistrz [4/5] – wymagane są cztery punkty umiejętności i wcześniejsze posiadanie rozwijanej umiejętności na poziomie 3/5.
	W przypadku, gdy jest to umiejętność magiczna należy wraz z rozwojem umiejętności przesłać Radzie „pracę naukową” napisaną przez postać gracza. Praca powinna być ściśle związana z zagadnieniem magii. Może to być rozprawa o tym jak dana szkoła magii działa z poszczególnymi elementami, czy też zwykłe rozważania teoretyczne na temat magii i jej możliwości. Musi ona opierać się na bardziej złożonych dziedzinach lub bardzo dobrze wyjaśniać te podstawowe. Minimalna długość pracy to dwie kartki A4 zapisana czcionką Calibri w rozmiarze 11 z domyślnymi dla programu, w którym gracz tekst zapisał marginesami.
5. Arcymistrz [5/5] – wymagane jest pięć punktów umiejętności i wcześniejsze posiadanie rozwijanej umiejętności na poziomie 4/5, a także stworzenie kolejnej "pracy naukowej" opierającej się na zaawansowanej dziedzinie magii. Dodatkowo gracz przy zwiększaniu umiejętności do tego poziomu powinien zgłosić się do Rady w celu odbycia sesji indywidualnej mającej sprawdzić jego umiejętności opisywania działań związanych z daną umiejętnością. Sesję może poprowadzić dowolny Radny lub też dowolny wyznaczony przez Radę narrator.

Uwaga: Podniesienie umiejętności magicznych na poziom mistrzowski i arcymistrzowski możliwe jest dopiero po napisaniu i zaakceptowaniu przez radę pracy (oraz oczywiście posiadaniu odpowiedniej ilości punktów)

Maksymalne rozwinięcie umiejętności trwa maksymalnie piętnaście miesięcy, a minimalnie niecałe dwa miesiące, gdzie przeciętnie grający gracz powinien być w stanie rozwinąć pojedynczą umiejętność do poziomu arcymistrzowskiego w ciągu pół roku.
***
Co trzy miesiące gracz ma obowiązek przydzielenia sobie punktu ujemnego (-1), niezależnie od tego czy jest aktywny, czy nieaktywny w klimacie. W przypadku gdyby gracz był nieobecny przez dłuższy czas po powrocie ma obowiązek zmniejszenia umiejętności o liczbę punktów ujemnych, które w tym czasie otrzymał. Dla przykładu ktoś nieobecny przez równy rok po powrocie powinien odjąć cztery punkty. W wypadku gdyby gracz był zmuszony do zmniejszenia całego poziomu umiejętności wymagających dodatkowych działalności ze strony gracza, będzie musiał podjąć je raz jeszcze. Rada zastrzega sobie możliwość sprawdzenia tego, czy gracz rzeczywiście przydziela sobie ujemne punkty. Punkty ujemne są przydzielane w miesiące podzielne przez 3 (to jest marzec, czerwiec, wrzesień, grudzień)
***
Gracz tworzący nową postać lub swoją pierwszą postać na Nerthusie otrzymuje na start dwanaście (12) punktów umiejętności. Gracz nie może na początku swojej rozgrywki rozwinąć umiejętności do poziomu wyższego, niż zaawansowany [3/5], a maksymalna ilość umiejętności, których może się nauczyć wynosi sześć. Tak więc gracz nie może pomimo odpowiedniej ilości punktów zdecydować się na dwanaście umiejętności na poziomie podstawowym. W przypadku śmierci postaci gracza, traci on połowę zdobytych punktów. Punkty niezużyte w trakcie tworzenia nowej karty postaci przepadają, nie można ich zachować, by wykorzystać je w późniejszym terminie. Rada zastrzega sobie prawo do sprawdzenia tego, czy gracz tworzący nową postać zastosował się do systemu umiejętności oraz prawo do zezwolenia graczowi na wykorzystanie większej ilości punktów lub też wykorzystanie ich w sposób inny, niż opisany.
***
Każdy dodatkowo język, pismo bądź dialekt rasowy używany przez gracza kosztuje jeden punkt umiejętności i nie jest w żaden sposób stopniowany. Gracz może samemu zdecydować jaki jest jego poziom zaawansowania w danej mowie po jej zakupieniu. Gracze grający rasami innymi, niż człowiek mogą w momencie tworzenia karty postaci dodać swojej postaci dodatkowy, darmowy język, będący językiem rasowym postaci. Każdy gracz otrzymuje na początek rozgrywki umiejętność wypowiadania się w języku wspólnym, chyba że dobrowolnie z tego języka zrezygnuje.
***
W przypadku gdy gracz zechce odgórnie usunąć jakąś umiejętność ze swojej karty postaci może tak zrobić. W takim przypadku wszystkie punkty związane z nią przepadają bezpowrotnie (nie można zapisać sobie ich jako „punktów ujemnych na zapas”). W wypadku takiego usunięcia umiejętności można zejść poniżej początkowych dwunastu punktów i nawet w tym przypadku nie przysługuje za nie zwrot.
***
Spis umiejętności:
- Języki
	- Znajomość języka: X [1/1] - znajomość języka X na dowolnym stopniu zaawansowania.
- Walka
	- Ofensywne:
		- Obsługa maszyn oblężniczych: X
		- Posługiwanie się materiałami wybuchowymi
		- Walka bronią drzewcową: X
		- Walka bronią obuchową: X
		- Walka bronią sieczną: X
		- Walka w siodle: X
		- Walka wręcz
		- Walka z pomocą broni pomocniczej: X
		- Walka z użyciem broni dystansowej: X
		- Walka z użyciem broni miotanej: X
		- Walka z użyciem broni nietypowej: X
		- Walka z użyciem broni palnej: X
		W przypadku umiejętności zawierających „X” w nazwie przed ich wyborem należy zadecydować o dokładnym typie do którego odnosi się umiejętność, np. w przypadku walki bronią sieczną należy wybrać jeden z rodzajów broni siecznej, w tym przykładzie niech będzie to miecz dwuręczny. Wtedy w karcie postaci należy zapisać „Walka bronią sieczną: miecz dwuręczny”
	- Defensywne:
		- Akrobatyka
		- Wykorzystywanie tarczy
		- Znajomość i zastosowanie zbroi ciężkich
		- Znajomość i zastosowanie zbroi średnich
		- Znajomość i zastosowanie zbroi lekkich
- Magia
	- Potencjał magiczny
	- Szkoły magiczne:
		- Iluzja
		- Odrzucenie
		- Przemiana
		- Przywołanie
		- Przywrócenie
		- Poznanie
		- Zaklinanie
		- Zniszczenie
	Aby móc rozpocząć naukę jakiejkolwiek szkoły magii, gracz musi zainwestować 5 punktów w umiejętność "Potencjał magiczny". Rozwój kolejnych poziomów szkół magicznych odbywa się na tych samych zasadach, co umiejętności fizyczne. Dodatkowo na poziomy mistrza i arcymistrza należy przygotować odpowiednie "prace naukowe". Potencjał magiczny sam w sobie nie jest szkołą magiczną, jedynie umiejętnością pomocniczą.
- Przystosowanie
	- Fałszerstwo
	- Jeździectwo
	- Otwieranie zamków
	- Skradanie się
	- Tresura
- Nauka
	- Alchemia
	- Ciesielstwo
	- Garbarstwo
	- Geologia
	- Inżynieria
	- Kowalstwo
	- Medycyna
	- Płatnerstwo
	- Rusznikarstwo
	- Zielarstwo
	- Zoologia
- Dodatkowe
	Jako umiejętności dodatkowe rozumiemy gotowanie, wędkarstwo, granie w karty itp. Nie są one punktowane ani stopniowane, każdy gracz może wpisać dowolną ilość umiejętności dodatkowych. Rada zastrzega sobie prawo do kontroli umiejętności dodatkowych oraz nakazania podmiotowi modyfikacji wpisanych zdolności.
***
Jeśli gracz uważa, że konkretna umiejętność powinna zostać dodana do oficjalnego spisu, powinien niezwłocznie zgłosić się do rady z przygotowanym szablonem umiejętności zawierającym: - Nazwę - Krótki opis - Zdolności i możliwości, jaka owa umiejętność daje (z rozróżnieniem na poziomy) Rada zastrzega sobie prawo do odrzucenia zaproponowanej umiejętności bez podania wytłumaczenia.
***
