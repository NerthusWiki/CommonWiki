# System Umiejętności #

## Opis ##
System Umiejętności (SU) to standard zarządzania zdolnościami opisywanymi w Karcie Postaci. Obowiązuje wszystkich graczy odgrywających postać na Nerthusie. Jest systemem nadrzędnym wobec Systemu Magii (SM). Zarządza nim, utrzymuje i aktualizuje Rada Fabularna świata Nerthus.

## Treść ##
### Poziomy ###
Każda z umiejętności zawarta w karcie postaci musi mieć przypisany poziom. Awans na kolejny poziom kosztuje ilość Punktów Umiejętności (PU) równą sumie wysokości poprzednich poziomów oraz wysokości danego poziomu.

Warunki awansowania:
+ Umiejętności do poziomu mistrzowskiego włącznie można kupić za odpowiednią liczbę PU
+ Awans do poziomu arcymistrzowskiego wymaga dodatkowo pomyślnie rozegranej sesji związanej z rozwijaną zdolnością
+ Rozwinięcie umiejętności magicznych do poziomu mistrzowskiego bądź arcymistrzowskiego każdorazowo wymaga stworzenia pracy pisemnej nt. rozwijanej zdolności

Poziom          |Wysokość |Koszt (PU)
----------------|---------|----------
Podstawowy      |        1|         1
Adept           |        2|         3
Zaawansowany    |        3|         6
Mistrzowski     |        4|        10
Arcymistrzowski |        5|        15

Więcej informacji o awansowaniu znajdziesz w artykule o [rozwoju postaci](https://nerthuswiki.github.io/CommonWiki/files/ups.html).

***

### Nadawanie Punktów Umiejętności ###
Każda postać nowego gracza otrzymuje na start 12 punktów. Gracze tworzący kolejną postać mogą wykorzystać maksymalnie połowę punktów swojej poprzedniej postaci (zaokrąglając w górę).
**Ważne!** Punkty niewykorzystane w trakcie tworzenia nowej postaci przepadają bezpowrotnie.

Punkty rozliczane są miesięcznie.
Każdy gracz może przydzielić sobie jeden punkt, o ile będzie aktywny. Aby zostać uznanym za aktywnego, należy spełnić w danym miesiącu jeden z dwóch warunków:
+ Rozegranie w jednej sesji fabularnej
+ Udział jednej rozbudowanej (min. 5 komend) interakcji z postacią innego gracza, gdzie ta interakcja opiera się na umiejętności, którą gracz chce rozwinąć

Dodatkowo można uzyskać do czterech punktów za branie udziału w większej ilości sesji, jako nagrodę za szczególnie udane działanie podczas sesji bądź wykazywanie znacznej aktywności w rozgrywce. Punkty są każdorazowo przyznawane przez narratora (bądź narratorów) prowadzącego sesję. Można również uzyskać punkty w ramach ponadprogramowej aktywności, o ile dostarczy się któremuś z narratorów screenshooty ukazujące ją.

Co trzy miesiące obowiązkowo należy odjąć jeden punkt ze swojej puli punktowej, niezależnie od aktywności w rozgrywce. Przepada on bezpowrotnie.

Każdy z graczy sam zarządza swoimi punktami. Zalecane jest zapisywanie ich aktualnego stanu w Karcie Postaci - te są okresowo sprawdzane przez Radę pod kątem prawidłowości w ilości punktów.

Informacje o rozdzielaniu punktów w Karcie Postaci znajdziesz w artykule o [rozdawaniu punktów w Karcie Postaci](https://nerthuswiki.github.io/CommonWiki/files/ups.html).

***

### Języki ###
Podczas tworzenia nowej postaci gracz może przydzielić jej za darmo dwa języki: ojczysty i wspólny. Każdy kolejny język zużywa na stałe 1 PU.

Więcej o językach przeczytasz w [poświęconym im artykule](https://nerthuswiki.github.io/CommonWiki/files/ups.html).

***

### Magia ###
Aby móc korzystać z magii, należy najpierw rozwinąć Potencjał Magiczny - to zdolność pozbawiona jakichkolwiek właściwości, wymagana wyłącznie do stosowania umiejętności magicznych. Te są podzielone według szkół, a sposób ich wykorzystywania regulowany jest przez dobór [elementów magicznych](https://nerthuswiki.github.io/CommonWiki/files/ups.html) przez gracza.

Za punkty można również kupić atrybuty magiczne wpływające na możliwości czarowania przez postać.

Rozdawanie umiejętności magicznych oraz korzystanie z nich jest opisane w [Systemie Magii](https://nerthuswiki.github.io/CommonWiki/files/ups.html).

***

### Umiejętności dodatkowe ###
Jako takie rozumiemy wszystkie zdolności niezawarte w Systemie Umiejętności, także niestanowiące substytutu dla już istniejących. Nie są one stopniowane ani nie kosztują one punktów umiejętności - stanowią wyłącznie element budowania postaci. Ilość dopuszczonych umiejętności tego typu jest dowolna.

***

### Dodawanie nowych pozycji do Systemu Umiejętności ###
Każdy gracz może zgłosić się do Rady z propozycją dodania nowej umiejętności do spisu. Takie zgłoszenie powinno zawierać:
+ Nazwę
+ Krótki opis
+ Zdolności i możliwości oferowane przez umiejętność (z rozróżnieniem na poziomy)

Rada zastrzegła sobie prawo do odrzucenia zaproponowanej umiejętności bez podania wyjaśnienia.

***

## Spis umiejętności ##
Pozycje zawierające "X" w nazwie wymagają sprecyzowania, co jest dokładnie przedmiotem danej umiejętności - np. rodzaj broni, rasa zwierzęcia, etc.

### Ofensywne ##
+ Obsługa maszyn oblężniczych
    + Umiejętność obsługi wszelkiego rodzaju maszyn oblężniczych oraz koordynowaniu ich obsługi.
    + Wraz z poziomem wzrasta szybkość obsługi, umiejętność obsługiwania coraz to bardziej skomplikowanych maszyn oraz umiejętność zapanowania nad większą ilością osób pracujących przy maszynach jednocześnie.
+ Posługiwanie się materiałami wybuchowymi
    + Umiejętność posługiwania się wszelkiego rodzaju materiałami wybuchowymi, w tym granatami, ale nie tylko.
    + Wraz z poziomem wzrasta celność rzutów granatami oraz zmniejsza się ryzyko niewypału ze względu na błąd użytkownika. Wyższe poziomy pozwalają na zakładanie bardziej zaawansowanych instalacji z użyciem materiałów wybuchowych bez ryzyka przypadkowego wybuchu.
+ Walka bronią drzewcową: X
    + Walka z użyciem wszelkiego rodzaju włóczni, halabard itd.
    + W przypadku broni drzewcowej do korzystania jedynie z konia zamiast tej umiejętności wymagana jest umiejętność "Walka z siodła".
    + Wraz z poziomem zwiększa się kontrola nad bronią, szybkość wykonywania akcji i umiejętność trzymania przeciwnika na dystans.
+ Walka bronią obuchową: X
    + Walka z użyciem wszelkiego rodzaju młotów i pałek.
    + Przy określaniu broni należy do tego określić czy jest to broń jednoręczna, półtora ręczną czy dwuręczna. Bonusy do korzystania z innych broni jedynie w obrębie danych typów.
    + Wraz z poziomem wzrasta siła, celność oraz kontrola nad bronią.
+ Walka bronią sieczną: X
    + Walka z użyciem wszelkiego rodzaju mieczy, toporów itd.
    + Przy określaniu broni należy do tego określić czy jest to broń jednoręczna, półtora ręczną czy dwuręczna. Bonusy do korzystania z innych broni jedynie w obrębie danych typów.
    + Wraz z poziomem wzrasta szybkość, celność i siła ciosów, a w przypadku broni nadającej się do tego również umiejętność parowania ciosów.
+ Walka w siodle: X
    + Umiejętność walki wszelkiego rodzaju broniami będąc w siodle.
    + Wraz z poziomem wzrasta celność oraz umiejętność manewrowania bronią.
    + W przypadku broni przystosowanej jedynie do walki z siodła (np. lanca) ta umiejętność zastępuje normalną umiejętność walki.
    + Mistrz/Arcymistrz może walczyć dosiadając nieprzystosowanych do tego zwierząt.
    + Za „X” podstawiamy całą dziedzinę broni, np. broń sieczna bądź specyficzną broń do korzystania jedynie z siodła (np. lancę).
+ Walka wręcz
    + Walka z użyciem pięści, nóg, oraz wszelkich części ciała bez użycia broni lub z wykorzystaniem jedynie kastetów/rękawic bojowych.
    + Wraz z poziomem zwiększa się zwinność, szybkość reakcji na ciosy przeciwnika, siła uderzeń oraz umiejętność wykonywania zaawansowanych chwytów (np. dźwignie).
+ Walka z pomocą broni pomocniczej: X
    + Walka z pomocą broni pomocniczej (np. lewak), przy jednoczesnym korzystaniu z broni głównej.
    + Wraz z poziomem wzrasta możliwa aktywność broni pomocniczej w walce oraz jej szybkość reakcji.
    + Przy stosowaniu umiejętność jest limitowana przez umiejętność stosowania broni głównej. To jest mając Arcymistrza w tej dziedzinie i walcząc mieczem mając jedynie umiejętność walki mieczem na Podstawowym umiejętność walki z pomocą broni pomocniczej będzie się zachowywała tak, jakby również była na poziomie Podstawowym.
+ Walka z użyciem broni dystansowej: X
    + Walka z użyciem wszelakiego rodzaju łuków, kusz, ale nie tylko.
    + Wraz z poziomem wzrasta celność i szybkość strzałów oraz odległość na jaką osoba jest w stanie strzelać celnie.
+ Walka z użyciem broni miotanej:
    + Walka z użyciem wszelkiego rodzaju oszczepów, ale również i proc.
    + Wraz z poziomem wzrasta celność i siła rzutów oraz szybkość przygotowywania kolejnych.
+ Walka z użyciem broni nietypowej: X
    + Walka z użyciem broni, która po prostu nie pasuje do innych formatów.
    + Wraz z poziomem wzrastają umiejętności wykorzystania danej broni.
    + Z racji unikalności przy tej umiejętności inne bronie nie dostają bonusów dzięki umiejętności jednej broni. Np. Osoba z „Walka z użyciem broni nietypowej: krzesło [5/5]” przy korzystaniu z patelni nie będzie miała żadnych umiejętności, jak to bywa przy innych typach broni.
+ Walka z użyciem broni palnej: X
    + Walka z użyciem wszelkiego rodzaju broni ręcznej zasilanej prochem, np. pistolety skałkowe bądź muszkiety.
    + Wraz z poziomem wzrasta celność i szybkość przeładowania oraz zmniejsza się ryzyko zacięcia broni bądź niewypału ze względu na złe ładowanie.
    + Możliwe jest korzystanie z dwóch broni palnych jednoręcznych jednocześnie, bez potrzeby posiadania dodatkowej umiejętności, jednak mocno traci się przy tym na celności.

***

### Defensywne ##
